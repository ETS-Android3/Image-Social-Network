کتاب فراتر از یک رویا اثر یف ارتس با ترجمه ی زهرا نوربخش و تصویرگری مارتین تورکوییست توسط انتشارات علمی و فرهنگی به چاپ رسیده است.
این کتاب مرگ یکی از عزیزان را از نگاه کودک در قالب داستان بیان می کند که برای گروه سنی ب مناسب می باشد.
🍃🍂🍃🍂🍃🍂🍃🍂
#برشی_از_متن

صدای او را اولین بار وقتی که سر میز غذا خوری نشسته بودم و شیرینی بادامی می خوردم، شنیدم. ناگهان چیزی در گوشم خش خش کرد. سعی می کردم با انگشتم گوشم را بخارانم تا آن صدا دیگر در گوشم نپیچد.

وقتی می خواستم گاز دیگری یه شیرینی بادامی بزنم، صدای پچ پچ آهسته ای را شنیدم.

به سمت چپم، به شوفاژ نگاه کردم. تق تق می کرد.

به آکواریوم سمت راستم نگاه کردم. به پایین، به پاهای برهنه ام و کمی بالاتر  به ساعت دیواری کوکو نگاهی انداختم. خانه پر از صدا بود اما هیچ صدایی مثل این صدای پچ پچ نبود…
