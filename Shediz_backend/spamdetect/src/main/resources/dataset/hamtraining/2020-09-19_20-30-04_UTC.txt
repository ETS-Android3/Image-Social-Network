داستان بگو مرا نکشند اثر خارقالعاده خوان رولفو یکی از جذاب ترین داستان های آمریکای لاتین بود که تا الان خوندم. این داستان متحیرم کرد و کلی سوال های حل نشده‌ای رو توی ذهنم گذاشت. بعد از خوندن این داستان بلافاصله یاد گذشته افتادم؛ خیلی سال پیش که داشتم توی اینترنت میگشتم، با یه سوال روبرو شدم که میپرسید اگر شخص نیازمندی از داروخانه ای دزدی کنه شما اون رو توبیخ میکنید یا نه؟ مضمون و تم این داستان خیلی پیچیده تر از این سوال اینترنتی بود اما انگار این روایت، خواننده اش رو قاضی یک پرونده سخت میکنه که باید بین انسانیت و قانون، بین حق و نا حق، مرگ و زندگی یکی رو انتخاب کنه. خیلی زیاد دلم میخواد راجع به این داستان حرف بزنم اما حیف که جاش توی فضای مجازی نیست. کلام آخر اینکه حتما این داستان رو تهیه کنید و بخونید. من از مجموعه داستان های کوتاه آمریکای لاتین خوندم و میتونید از مجموعه داستان کوتاه  دشت سوزان اثر خوان رولفو هم مطالعه اش کنید.

