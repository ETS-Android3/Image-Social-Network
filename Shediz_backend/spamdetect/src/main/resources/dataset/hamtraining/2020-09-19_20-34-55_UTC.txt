آسمون امروز از بس که تیکه تیکه بود میشد صداش زد جگر زلیخا
عین یه تابلوی نقاشی که هیچوقت نمیشه ازش سیر شد جلو چشمام دلبری میکرد
انگار می دونست چشم و دلم سیر نمیشه از تماشاش، هر چی به غروب نزدیکتر می شد جذابتر میشد با اون رنگ ارغوانی بی نظیرش
خدا  ماهرانه روش قلم میزد و من براش میخواندم
(گفته بودی که چرا محو تماشای منی
آنچنان محو که یک دم مژه بر هم نزنی
مژه برهم نزنم تا که ز دستم نرود
ناز چشم تو به قدر مژه برهم زدنی)
این بود وصف زیبایی آسمون
و یه پسر طناب بدست صدام می زد که بیا دنبالم بریم مرغابی ها رو تماشاکنیم و من ناگزیر دل کندم از این زیبای دوست داشتنی و محو تماشای مرغابی هایی شدم که آخرین آب تنی رو میکردن قبل غروب تو دل آبیه استخر 

